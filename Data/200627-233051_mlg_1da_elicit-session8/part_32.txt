 ## Maro samihafa ireo toe-tany hita ao Afrika. 
 ## Ny faritra avaratra sy atsimo dia manana ny toetany mediteraneanina. 
 ## Toetanim-pehibe ny toe-tanin'i Afrika Afovoany ary toe-tanin'ny tanimaty (tany efitra) no ananan'ireo faritra izay akaikin'ny zana-pehintanin'ny Asorotany ary ny trôpikan'ny Adijady. 
 ## Ny firenena mivelatra indrindra any Afrika dia ny Sodàna manana velarantany 2,50 tapitrisa km2. 
 ## Ary ny firenena kely indrindra dia ny tambanosin'i Seisela 1 300 km any avaratr'i Madagasikara. 
 ## I Afrika Avaratra dia ny tapany avaratr'i Afrika izay mamondrona ireo firenena manana morontsiraka amin'ny ranomasina Mediteranea. 
 ## Ireto avy ny firenena heverina fa isan'i Afrika Avaratra: 
 ## i Ejipta, 
 ## i Libia, 
 ## i Tonizia, 
 ## i Aljeria, 
 ## i Marôka, 
 ## i Sahara Andrefana ary i Maoritania. 
 ## I Afrika Andrefana dia faritra ao Afrika izay mahafaoka ny ampahany andrefana amin'i Afrika atsimon'i Sahara. 
 ## Ireto avy ny firenena heverina fa isan'i Afrika Andrefana: 
 ## I Benîno, 
 ## i Borkina Fasô, 
 ## i Cabo Verde, 
 ## i Kôtidivoara, 
 ## i Gambia, 
 ## i Ganà, 
 ## i Ginea, 
 ## i Ginea Bisao, 
 ## i Liberia, 
 ## i Maly, 
 ## i Maoritania, 
 ## i Nizera, 
 ## i Nizerià, 
 ## i Senegaly, 
 ## i Siera Leôna ary i Tôgô. 
 ## Afrika Atsinanana I Afrika Atsinanana dia faritr'i Afrika izay mahafaoka firenana afrikana maromaro ao amin'ny tapany atsinanan'i Afrika, 
 ## izay matetika manondro ireo firenena ao amin'ny Lohasahan'ny Hantsana Lehibe. 
 ## Ireto avy ny firenena sy fanjakana heverina fa isan'i Afrika Atsinanana: 
 ## i Eritrea, 
 ## i Etiopia, 
 ## i Jiboty, 
 ## i Somalia, 
 ## i Sodàna Atsimo, 
 ## i Kenia, 
 ## i Oganda, 
 ## i Tanzania, 
 ## i Roanda, 
 ## i Borondy, 
 ## i Seisely, 
 ## i Kômôro sy i Maiôty, 
 ## i Maorisy, 
 ## La Réunion, 
 ## i Madagasikara, 
 ## i Malaoy ary i Mozambika. 
 ## Faritra Atsimon'i Afrika Ny Faritra Atsimo ao Afrika dia ny tapan'i Afrika ao atsimo izay fitambaran'ny firenana sy tany ao atsimon'ny alam-pehibe afrikana. 