 ## Sakalava, 
 ## Antemoro, 
 ## sns izay nankasitrahany no nataon’Andrianampoinimerina ho isan’ny Zanadralambo, 
 ## Andriandranando, 
 ## Andrianamboninolona, 
 ## Andriamasinavalona ary Zazamarolahy. 
 ## Niteraka fahatezerana teo amin’ny andriana merina madio izany saingy gadra lava no sazy miandry ireo andriana merina madio ireo raha nanohitra izany ka tsisy sahy nivolana imaso. 
 ## Nipetraka ho tarazo tamin’ireo mpanjaka nandimby azy izany fisokafana izany, 
 ## ka Radama I dia nanana vady sakalava, 
 ## Ranavalona I dia niteraka tamin’Andriamihaja hova, 
 ## Ranavalona I dia nanangana zaza avy amin’ny fanjakan’Andratsay ary Ranavalona II sy Ranavalona III ary Rasoherina dia vadin’ny praiministra izay hova. 
 ## Faharoa, 
 ## teo amin’ny raharaham-panjakana koa dia nanao fisokafana tamin’ny foko hafa sy ny hova merina izy ka saika ireo olona avy amin’ny foko hafa sy hova merina no nanodidina azy tao androvan’Ambohimanga Ohatra, 
 ## Ratendro sy Rabefiraisana taranak’andriana avy any Imamo no lehiben’ny mpanandrony sy mpanolotsainy. 
 ## Nodidiany àry fa izay hanjaka handimby azy dia tsy maintsy miditra ao amin’ny tranon-dRabefiraisana eo Ambohimanga aloha. 
 ## I Hagamainty sy i Hagafotsy hova koa no isan’ny mpanolotsainy. 
 ## Ary rehefa notaterina taminy fa ny mpanjakan’Andratsay sy ireo mpanjakan’ny Betsileo tao atsimon’ny fanjakany dia nampiasa Anakara dia nampiakatra Anakara avy any Vohipeno izy ho ombiasiny sy hampianatra sorabe ireo zanany ka ireo Anakara ireo dia to teny taminy. 
 ## Fahatelo, 
 ## teo amin’ny fanambadiana koa dia nanohy ny fisokafana efa nataon’Andriambelomasina raibeny izy satria ireo zanany tamin’ireo andriambavy merina ampolony maro dia nampanambadiany zanakandriana tamin’ny foko hafa manodidina an’Imerina. 
 ## Inoana fa ilay maha manila merina-Anjozorobe azy no nahatonga an’Andrianampoinimerina tsy nanana olana amin’ny fisokafana sy fifandraisana amin’ny foko sy firazanana hafa. 
 ## Olon’ny toekarena Andrianamponimerina Olon’ny toekarena: 
 ## “Izaho tsy manampahavalo afa-tsy ny mosary” hoy Andrianampoinimerina. 
 ## Noezahiny ho mandry ny tany ary notolorany angady ny isan-dahy ka nasainy namboly ny olona. 
 ## Rehefa izany dia nanisy tsena iray isan-kerinandro sy isam-bohitra izy ka nitobaka ny vokatra, 
 ## resy ny mosary ary voky ny vahoaka. 
 ## Satria vory maro ny olona isaky ny tsena koa nataony andro sy toerana nampitàna ny hafany ny andro tsena ary kabary no anaovan’ireo irak’andriana izany. 
 ## Olon'ny fahamarinana sy ny fikirizana Olon’ny fahamarinana: 
 ## “Ny fanjakana tsy ananako havana, 
 ## hoy izy, 
 ## ka rehefa vandana dia kary". 
 ## Tsy tiany ny kolikoly sy ny tsy marina. 
 ## Tsy nanavahany io fa na dia ireo vady amanjanany sy iray tampo aminy aza dia maro no nokendaina sy natao sesitany raha nikasa ny hiakadapa na hanohitra azy. 
 ## Olon’ny fikirizana: 
 ## Na teo amin’ny lafiny ara-tafika, 
 ## na fambolena na fotodrafitrasa na fitiavana sy maro hafa dia olona be kiry Andrianampoinimerina ka tsy navelany raha tsy azony izay ilainy. 
 ## Toy izany, 
 ## raha hariva nandrotsa-bary iny izy tao androvan’Antananarivo no nahatsiaro sakay dia naniraka olona haka pilokely teny Ambohimanga ka voaloatra ny vary tonga ny pilokely. 
 ## Toy izany koa, 
 ## manina an’i Miangaly izy ka tsy navelany raha tsy iny maizim-bava vilany izy nanainga teo Antananarivo ary nandry tamin’i Miangaly tany Manjakandriana ny halina iny ihany. 
 ## Ary raha nisy vohitra notafihiny nanohitra azy dia tsy navelany fa notafihiny sy nataony fahirano tsy ankiato ka nanaiky azy ny farany. 
 ## Olona tia tsidi-bohitra sy mamangy havana: 
 ## Tsy mba mahatafatoetra ao an-drova Andrianampoinimerina fa dia mitsidika ny tanàna sy vohitra sy lohasaha sy fantsakana maro amin’ny fanjakany, 
 ## tsy mba ho fialamboly fa fitiavana mifanerasera mivantana amin’ny vahoakany ahalalany ny olana sy vokatra ary ny tantarambohitra ka maro ireo vatolahy sy anarantanàna ary loharano saika nifamatotra tamin’ny nandalovany. 
 ## Olon’ny tontolo iainana: 
 ## Izy no mpanjaka voalohany taty Imerina namoaka didy fa tsy azo ripahina ny ala amin’ny tanin’andriamanjaka rehetra indrindra ny manodidina ny vohitr’Ambohimanga. 
 ## Anefa ny hazo nianjera sy maina amin'ny tanin'ny mpanjaka dia azon’ny mananontena alaina atao kitay. 
 ## Notsinjovany koa ny biby maro ka ny goaika teo Ambohimanga dia tsy noekeny ny famonoana izany ary namonoany omby isankerinandro. 
 ## Olona tia rà: 
 ## Nahagaga tokoa fa tamin’ireo fanjakana fahavalony dia ny fo no nentin’Andrianampoinimerina nampanaiky azy ireny ka raha nanda izany ireo foko ireo dia notafihiny ka tsy navelany raha tsy resiny sy voababony. 
 ## Fa ny amin’ireo vady amanjanany kosa dia tsy mba namindrany fo fa dia novonoiny tsisy antra na nataony sesitany lavareny raha noheveriny fa namadika azy. 