 ## J.K. 
 ## i Kartazy rehefa niady nandritry ny taonjato maro. 
 ## Nitontongana fotoana kely taoriany ireo fahefana roa hafa. 
 ## Tonga hatrany Nobia any Etiopia ny Rômanina mba hitady ny loharanon'i Nily, 
 ## fa tsy nahomby izy ireo. 
 ## Ny asa soratr'i Ptôlemeo dia nahafantarana ny halehiben'ny tontolo fantatry ny Rômana (na mivantana na amin'ny alalan'ny filazan'ny olona). 
 ## Izy ireo dia miresaka momba ny Farihy Lehibe, 
 ## seranam-pifanakalozana manaraka ny morontsiraky ny Ranomasimbe Indianina hatrany Rhapta any Tanzania ary koa ny Renirano Niger. 
 ## Namarana ny fisian'ny sivilizasiona klasika tao Afrika Avaratra ny fanafihan'ny Vandala tamin'ny taonjato faha-5. 
 ## Nanangana fanjakana iray manana an'i Kartazy ho renivohitra izy ireo tamin'ny taona 429. 
 ## Lavo tamin'ny andron'ny Empira Bizantina ilay fanjakana tamin'ny taona 533. 
 ## Fampidirana ny kristianinisma Araka ny lovantsofina dia nitondra ny kristianisma tao Aleksandria tamin'ny taona 60 i Masindahy Marka, 
 ## ary lasa eveka voalohany tao. 
 ## Ny Eglizin'i Jerosalema no mety nandefa misionera tao, 
 ## tamin'ny taona 200 tany ho any. 
 ## Tanan'ny Eglizy mampiasa ny teny grika i Aleksandria. 
 ## Tamin'ny taona 325 dia 51 no isan'ny episkôpata tao Ejipta ary niely tamin'ny teny kôpta ny Baiboly. 
 ## Tamin'ny taona 400 dia kristianina ny 90%n'ny Ejipsianina. 
 ## Ny isan'ny fitondrana an-toerana tao Afrika talohan'ny fanjanahan-tany dia heverina fa any amin'ny 10 000 any ho any. 
 ## Izy ireo dia samy manana ny firafitra ara-politikany. 
 ## Anisan'ny fanjakana lehibe namela lova ny Fanjakan'i Akàna, 
 ## ny an'i Edo, 
 ## ny an'i Iôroba ary ny an'i Igbô tao Afrika Andrefana. 
 ## Ny tao Afrika Atsinanana indray dia nisy ireo fanjakana soahily teo amin'ny morontsiraka atsinanana. 
 ## Tamin'ny taonjato faha-9 dia nisy ireo fanjakana mampandova fahefana toa ny fanjakana madinika Haosà, 
 ## izay nivelatra eran'ny tany rakotra bozaka ao Afrika Andrefana (avy eo amin'ny tany misy an'i Malỳ ankehitriny hatrany atsimon'i Sodàna). 
 ## Misy ihany koa ireo fanjakana toa ny Fanjakan'i Ganà, 
 ## ny an'i Gao, 
 ## na ny Empiran'i Kanem-Bôrno. 
 ## Lavo tamin'ny taonjato faha-11 i Ganà. 
 ## Nandimby azy ny Empiran'i Malỳ, 
 ## izay avy ao andrefan'i Sodàna ankehitriny hatrao Senegaly. 
 ## Nanaiky ny finoana silamo tamin'ny taonjato faha-11 ny Kanema. 
 ## Amin'ny faritra feno alan'i Afrika Atsinanana, 
 ## dia nivoatra tany ivelan'ny faritra nielezan'ny finoana silamo ny fanjakana mahaleotena. 
 ## Niorina tamin'ny taonjato faha-9 ny Fanjakan'i Nri ary anisan'ny voalohany. 
 ## Izy io dia entin'i Eze Nri ary anisan'ny fanjakana antitra indrindra ao Nijeria ankehitriny. 
 ## Malaza amin'ny fahaizany mandrafitra varahina izay hita ao amin'ny tanànan'i Igbo-Ukwu ny fanjakan'i Nri. 
 ## Heverina fa namboarina tamin'ny taonjato faha-9 ireny zavakanto varahina ireny. 
 ## Ny Fanjakan'i Ife izay anisan'ny tanàna fanjakana iôroba voalohany, 
 ## dia nanangana governemanta entin'ombiasy oba ("mpitondra" amin'ny teny iôroba) izay antsoina hoe Ooni an'i Ife. 
 ## Malaza amin'ny maha-ivontoerana ara-kolontsaina sy ara-pinoana lehibe ao Afrika Andrefana sy ho an'ny sary sokitra varahina i Ife. 
 ## Nampifanarahina tamin'ny fomba fitondram-panjakan'ny Ôiô ny rafi-pitondra-mpanjakan'i Ife. 
 ## Ny mpanjakany ("oba") izay antsoina hoe Alaafin an'i Ôiô dia nandrindra tanàna fanjakana maro na iôroba na tsy iôroba. 
 ## Anisan'ny fanjakana tsy iôroba fehezin'ny Ôiô ny Fanjakana fôna an'i Dahomey. 
 ## Ny velarantany manontolon'i Afrika dia 30 000 000 km2 izay mahatonga azy ho tanibe faharoa lehibe indrindra. 
 ## 8 000 km ny halaviran'ny Cap des Aiguilles (ao Afrika Atsimo) amin'ny Ras Ben Sakka (ao Tonizia), 
 ## ary 7 000 km ny halaviran'ny Ras Hafun (ao Somalia) amin'ny nosin'i Cabo Verde. 
 ## Ny toerana avo indrindra ao Afrika dia ny tampon'ny tendrombohitra Kilimanjaro izay manana haavo 5 895 m. 
 ## I Aljeria no firenena lehibe indrindra ao Afrika ary i Nijeria no firenena be mponina indrindra. 